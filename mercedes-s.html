<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Mercedes S 400 d 4MATIC</title>
    <link href="https://cdn.jsdelivr.net/npm/bootstrap@5.0.2/dist/css/bootstrap.min.css" rel="stylesheet" integrity="sha384-EVSTQN3/azprG1Anm3QDgpJLIm9Nao0Yz1ztcQTwFspd3yD65VohhpuuCOmLASjC" crossorigin="anonymous">
    <link rel="stylesheet" href="style.css">
    <link href="https://fonts.googleapis.com/css2?family=Oswald:wght@600&amp;family=Ubuntu&amp;display=swap" rel="stylesheet">
</head>
<body>
    <header>
        <a href="index.html">
            <h1>LuxCars.com</h1>
        </a>        
    </header>
    <nav>
        <ul id="top-nav">
            <li><a href="index.html">Anasayfa</a></li>
            <li><a href="reviews.html">İncelemeler</a></li>
            <li><a href="about-us.html">Hakkımızda</a></li>
        </ul>
    </nav>
    <main class="container mt-5 mb-5">
        <div class="row">
            <section class="col-sm-8 border-start border-end border-secondary">
                <h2>Mercedes S 400 d 4MATIC</h2>
                <hr>
                <article class="row">
                    <div class="col-sm-6 caption">
                        <img class="w-100" src="https://arb-img1.mncdn.com/HaberFotograflari/wp/uploads/2018/04/301935-696x463.jpg">
                        <b>Dış Mekan</b>
                    </div>
                    <div class="col-sm-6 caption">
                        <img class="w-100" src="https://arbimg1.mncdn.com/GaleriHaber//Content/Images/Gallery/Photos/Photo/35187/20171212140926348_mercedes%20(3).jpg">
                        <b>İç Mekan</b>
                    </div>
                </article>
                <article class="row mt-5">
                    <h3>Tasarım</h3>
                    <p>Mercedes S 400d Serisi 2017 makyajına bakında ilk söylenecek şey, marka, çok büyük değişiklikler yapmaktan kaçınmış. 2017 model Mercedes S Serisinde belirgin tek değişiklik farlar. E Serisi’nde iki tane olan çizgi halindeki LED gündüz farları S Serisinde üç tane olup farın köşesine yerleştirilmiş. Aracı gördüğünüz anda hem bir S Serisi olduğunu anlayabiliyorsunuz hem de araçta bir değişiklik olduğunu sezebiliyorsunuz. Bu farkındalık sağlanmış özetle. Mercedes S Serisi’nin dış tasarımında dikkat çeken bir diğer özelliği ise stopların iç yapılarının değiştirilmesi olmuş. Artık stoplar geceleri çok daha iyi görülüyor. Arkada iki egzoz kullanımı devam ederken ister önden ister arkadan S Serisi’ne baktığınızda kesinlikle dönüp bir daha bakma ihtiyacı hissediyorsunuz. Mercedes S 400d ‘nin boyutları ise çok etkileyici. Üstelik 5 metrelik boyuna rağmen hatlarının akıcı hazırlanması boyutlarının daha küçük algılanmasını sağlamış. Profilden bakınca, araca farklı bir görünüm sunma görevi ise yeni jantlara verilmiş. Mercedes, yeni S-serisi’nde 7 yeni jant seçeneği sunuyor. Bu jantların ölçüleriyse 17 ve 20 inç arasında değişiklik gösteriyor. Ancak siz isterseniz geniş çamurluklara tıpkı Amerikalıların yaptığı gibi çok daha büyük jantları da adapte edebilirsiniz. </p>
                </article>
                <article class="row mt-5">
                    <h3>İç Mekan</h3>
                    <p>Mercedes S 400’ün iç mekanına geçtiğimizde oldukça lüks bir ortam sizi bekliyor. Mercedes S 400’ün orta konsolunda her biri 12.3 inç büyüklüğünde iki adet yüksek çözünürlüklü ekran mevcut. Tek bir cam panel altında bir araya gelen ekranlar böylece tek bir geniş ekran görünümü sunuyor ve tasarım anlamında da orta konsolun yatay formlu mimarisini destekliyor. Mercedes S 400’ün direksiyonunda dokunmatik kumanda panelleri bulunuyor. Bu tıpkı akıllı cep telefonlarında olduğu gibi dokunma ve kaydırma hareketlerine cevap veriyor. Böylece sürücü ellerini direksiyondan ve gözünü yoldan ayırmadan bilgi ve eğlence sistemini güvenli bir şekilde yönetebiliyor. Aracın tüm fonksiyonları konsolun merkezinde bulunan dokunmatik panellerden ve ses komutuyla da yapabiliyorsunuz. Classic, Sport ve Progressive ve olmak üzere üç farklı ekran teması seçeneği, S 400’ün sunduğu yeni teknolojiler arasında. Bu otomobilde asıl konfor ise arka koltuklarda. Ön konsolun devamı olarak tasarlanmış opsiyonel sabit arka orta konsol, içecekleri daha uzun süre soğuk-sıcak tutabilen Peltier teknolojisinin kullanıldığı bardak yerleştirme alanları sunuyor. Arka tarafta iklim kontrolünü en iyi şekilde sağlamak için standart olarak ikinci bir otomatik klima kontrol sistemi ve ilave iki adet klima bölgesi bulunuyor. Orta konsolun arka tarafında bulunan kontrol paneli, sıcaklık ve hava dağılımının sol ve sağ taraf için ayrı ayrı ayarlanabilmesini sağlıyor. Genel olarak lüks ve konfor için hazırlanmış yaşam alanında bu anlamda en ufak bir eksiklik göremiyorsunuz.</p>
                </article>
                <article class="row mt-5">
                    <h3>Motor</h3>
                    <p>Mercedes S Seri’nde motor seçenekleri zengin. S 400’ün kaputunun altında 3.0 litrelik dizel motor yer alıyor. Bu motorda 340 HP güç ve 700 Nm tork üreten V6 motor yer alıyor. 0 – 100 km/s 5.2 saniyede tamamlayan S 400d’nin maksimum hızı ise 250 km/s. Aracın gerek litre başına ürettiği güç gerekse hızlanma değerleri pek çok benzinli motoru geride bırakmayı başarıyor. Fabrika verilerine göre şehir içi yakıt tüketimi ise 5.7 litrelik bir değer gösteriyor. Bizim karma parkur testimde ise 6.2 litrelik bir değer gösterdi. Böyle büyük bir otomobilin bu değerlerde yakıt tüketimi oldukça iyi. Motorla uyumu yüksek olan 9 ileri oranlı otomatik şanzımanın da katkısıyla ilk hareket anından itibaren hızlanma isteği hiç kesilmeyen motor, ara hızlanmalarda da atak. Oldukça sarsıntısız ve sessiz çalışan motor iç mekandaki konforun da artmasını sağlıyor. Bu motorun her zaman hazır olması sürücüsünün çok hoşuna gidecektir. Büyük gövdeye rağmen ayağınızı ne zaman gaz pedalına koysanız istediğiniz güce ulaşabiliyorsunuz.</p>
                </article>
                <article class="row mt-5">
                    <h3>Güvenlik</h3>
                    <p>İnanması güç belki ama Mercedes S Serisi hiç EuroNCAP çarpışma testine alınmamış. Mercedes’in pek çok modeli bu teste girip 5 yıldız almış olsa da S Serisi’nin bir değerlendirmesi bulunmuyor. Ancak araçta o kadar çok aktif ve pasif güvenlik elemanı var ki bu testten 5 yıldız alması kesin gibi. Yarı otonom sürüşü de hazırlıklı olan S Serisi’nde Aktif Acil Durum Durma Asistanı sayesinde Akıllı Sürüş özelliği devrede iken sürücüden tepki gelmediği takdirde S Serisi kendi kendine durabiliyor. Aktif Yönlendirme ve Mesafe asistanları geliştirilirken Aktif Şerit Değiştirme Asistanı, manevraları bir dokunuş ile yapabiliyor. S Serisi, hızını viraj ve kavşaklara göre de ayarlayabiliyor. S Serisi, geliştirilmiş kameraları ve radarlarının yanı sıra navigasyon ve harita verilerinin de desteğiyle sürüş karakterini öğrenebiliyor.</p>
                </article>
                <article class="row mt-5">
                    <h3>Konfor ve Yol Tutuş</h3>
                    <p>Mercedes S 400d’de diğer Mercedes modellerinde olduğu gibi farklı sürüş modları yer alıyor. Bu modlar sayesinde farklı tüketici beklentilerine araç cevap verilebiliyor. Konu sürüş konforu olduğunda Mercedes hep ön sıralarda olmuştur. Konfor odaklı bir otomobil olan S Serisi, performans istendiğinde de sürücüsüne büyük boyutlarına rağmen eksiksiz bir otomobil olduğunu ispatlıyor. Yol tutuş kabiliyeti konusunda çok başarılı olan S Serisi dört tekerlekten çekiş sisteminin de etkisiyle yola sağlam basıyor. Araç her ne kadar konfor odaklı bir yapıda olsa da performanslı kullanımlar esnasında da hızlı ve hassas çalışan direksiyon sistemiyle bu alanda eksiği olmadığını kanıtlıyor. Aracın yüksek satış fiyatı göz önüne alındığında zaten daha azını beklememek gerekiyor. Darbe emiş konusunda çok iyi çalışan süspansiyon sistemi aynı zamanda dinamik sürüşlerde de görevini en iyi şekilde yapıyor. Aracın belki de göze batan tek eksiği size hızı hissettirmemesi. Eğer gözünüzü yola odaklayıp kilometre saatine bakmazsanız bir anda 160-180 km/s ile ilerlediğinizi görebilirsiniz. Bu nedenle de sürüş esnasında gaza dikkatli basmak ve belirli aralıklarla hız göstergesini kontrol etmek şart.</p>
                </article>
            </section>
        </div>
    </main>
    <footer class="text-light">
        <h4>İletişim Bilgilerimiz</h4>
        <p>Tel: <a href="tel:05551112233">0555 111 22 33</a></p>
        <p>E-mail: <a href="mailto:you@example.com">you@example.com</a></p>
    </footer>
</body>
</html>